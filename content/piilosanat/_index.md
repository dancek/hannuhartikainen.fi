+++
title = "Piilosanat"
date = "2020-04-11"
lang = "fi"
tags = ["piilosana"]
+++

**Briefly in English:** This page contains Finnish cryptic crosswords I've constructed and tools useful for working with crosswords in Finnish.

<!--more-->

## Piilosanojen ratkomisesta

[Ratkotaan piilosanoja!](@/piilosanat/ratkotaan/_index.md)

## Piilosanatehtävät

Uusin ylimpänä. Palaute tervetullutta!

### Pääsiäispiilosana 2020-04-11 {{ xw_links(id="pääsiäispiilosana_2020-04-11") }}

[Vinkkejä + ratkaisu](@/piilosanat/ratkotaan/4.md)

Ajankohtainen tehtävä pääsiäisen aikaan koronakotoilun keskellä.

### Piilosana 2020-02-16 {{ xw_links(id="piilosana_2020-02-16") }}

[Vinkkejä + ratkaisu](@/piilosanat/ratkotaan/3.md)

Keksin yhdistellä perinteistä tiivistä ristikkoruudukkoa keskellä ja harvempaa piilosanaruudukkoa ympärillä niin, ettei laatiessa tarvinnut tehdä pahoja kompromisseja. Kuitenkin osaan sanoista saa enemmän apukirjaimia.

Huomioin aiemman palautteen niin, että tehtävän pitäisi olla kaikkien taiteen sääntöjen mukainen ja selvästi parempi kuin aiemmat kaksi. Hyvät piilosanavihjeet ovat usein vaikeita, mutta yritin parhaani mukaan pitää vaikeustason siedettävänä. Tarkoitus on olla hauska eikä vaikea.

Ristilaatijan tuottama puz-tiedosto oli korruptoitunut, mahdollisesti liian pitkän vihjeen takia. Luultavasti julkaisen puz:n myöhemmin.

### Piilosana 2020-02-04 {{ xw_links(id="piilosana_2020-02-04") }}

**Varoitus: tehtävä ei ole sääntöjen mukainen!**
Sisältää taivutusmuotoja: {{< spoiler >}}genetiivi, akkusatiivi ja potentiaali{{< /spoiler >}}

[Vinkkejä + ratkaisu](@/piilosanat/ratkotaan/2.md)

Pohdiskelin voisiko piilosanaa tehdä tavallisella ristikkoruudukolla, jolloin olisi helpompaa saada ratkaisuja ristikkäisten sanojen avulla. Kokeilin tällä pikkutehtävällä (8x5-ruudukko). Laatiminen oli aika paljon vaikeampaa, ja jouduin ottamaan taivutusmuotoja mukaan saadakseni muuten kivoja sanoja. Oletan tehtävän olevan ruudukon puolesta tavallista helpompi, joten osa vihjeistä on vaikeita.

Laadintatyökalussani oli ongelmia epäneliömäisten ruudukoiden kanssa. Tulipahan korjattua ne samalla.

### Piilosana 2020-01-23 {{ xw_links(id="piilosana_2020-01-23") }}

[Vinkkejä + ratkaisu](@/piilosanat/ratkotaan/1.md)

Ensimmäinen laatimani piilosana. Otin mielestäni mahdollisimman esteettisen klassisen 13x13-ruudukon, ja yritin valita kiinnostavia ratkaisusanoja. Vihjeissä pyrin kohtuullisuuteen, mutta ujutin yhden jälkikäteen ajatellen kohtuuttoman vihjeen/sanan mukaan. Jos jumitut, lue tämä sivu ajatuksella.

## Kehittämäni työkalut

[**ristilaatija**](http://dancek.github.io/ristilaatija/) soveltuu piilosanatehtävien ja myös muiden ristikoiden laadintaan. Se pohjautuu [Phil](http://www.keiranking.com/phil/)-laatimeen, jonka tekijä on laatinut ristikoita New York Timesiin. Oma panokseni on suomen kielen tuki sekä liuta bugikorjauksia ja parannuksia. Käyttöliittymä on englanniksi, mutta tuotetut pdf:t sisältävät otsikot suomeksi ja puz-tiedostot eivät ota kantaa kieleen.

[**anagwasm**](https://dancek.github.io/anagwasm/) on selaimessa toimiva anagrammityökalu. Sekin perustuu muiden tekemiin työkaluihin ([ufag-rs](https://github.com/Detegr/ufag-rs), [ufag](https://github.com/sliedes/ufag)).

[**clossword**](https://github.com/dancek/clossword) on varsin keskeneräinen, mutta käärii react-crosswordia juuri riittävän paljon toimiakseen tämän sivuston web-ratkontasovelluksena.

## Linkkejä

Vapaasti ladattavia piilosanoja muualla:

- [Sanojen sommittelua -blogi](https://sanojensommittelua.net/). 28 kappaletta Pertti Oskalan laatimia piilosanoja pdf-muodossa.
- [Ristikkoarkisto](http://sanaristikot.net/ristikot/?p=arkisto). 29 Sanaris Oy:n julkaisemaa piilosanaa. Mahdollisuus ratkaista selaimessa.

Opastusta ratkomiseen:

- [Sanaristikkofoorumin vihjeanalyyseja](https://www.sanaristikkofoorumi.net/wordpress/ristikot/vihjeanalyysit/), joissa käydään läpi kokonaisia tehtäviä hieman samaan tapaan kuin omassa ratkontaosiossani. Enemmän kuvaristikoita, mutta myös piilosanoja.
- [Piilosanan ratkontaohje](https://sanojensommittelua.net/piilosanan-ratkontaohje/), kirjoittanut laatijakonkari Pertti Oskala.

.puz-tiedostojen ratkomiseen toimivia sovelluksia:

 - Android: [alphacross](https://play.google.com/store/apps/details?id=org.akop.crosswords), jolla pääsee tekemään myös jenkkilehtien ristikoita ilmaiseksi. Kannattaa laittaa asetuksista päälle sanojen pituus vihjeen perässä. Sovellus osaa tarkistaa ratkaisun.
 - Linux/macOS/Windows: [cursewords](https://github.com/thisisparker/cursewords). Toimii terminaalissa, vaatii Python 3:n.
 - Web: [HTML5 Across Lite Reader](http://derekslager.com/puz/) ([github](https://github.com/derekslager/xwordhtml)). Ei enää moderni, mutta toimii. Olisi kätevää upottaa joku vastaava suoraan tälle sivulle, mutta en ole nähnyt suoraan soveltuvaa.

