---
title: "Ratkotaan piilosanoja, osa 4"
date: 2020-04-11T09:50:00+03:00
weight: 4
lang: fi
tags:
- piilosana
---

Tässä katsotaan yksitellen kuinka tehtävän *Pääsiäispiilosana 2020-04-11* ([.pdf](/piilosanat/pääsiäispiilosana_2020-04-11.pdf)) vihjeet ratkeavat.

<!--more-->

Lue ensin [yleisiä neuvoja ratkaisemiseen]({{< ref "/piilosanat/ratkotaan" >}}).

{{< hints >}}

## VAAKASUORAAN

### 7V. Etävirvo Kerttu-mummo, saat limsaa! (7)

- Merkitysvihje: `limsaa`
- Kätkö
- `VIRVOKE`

### 8V. Hanki nuorisoteini idästä! (6)

- Tyyppivihje: `idästä`
- Merkitysvihje: `Hanki`
- Kätkö takaperin
- `NIETOS`

### 10V. Tragedian sulhanen Eero me opetetaan tavoille!(5)

- Merkitysvihje: `Tragedian sulhanen`
- Kätkö
- `ROMEO`

### 11V. Fyssan ylppäreissä kysyttiin eloperäisistä polttoaineista. Tulee saleen solidi bee... (9)

- Merkitysvihje: `eloperäisistä polttoaineista`
- Anagrammi
  - `solidi bee`
- `BIODIESEL`

### 12V. Roskalaari täynnä lukumääriä? (9)

- Merkitysvihje: `lukumääriä`
- Kätkö
- `SKALAARIT` (Matematiikassa mm. lukumäärät ovat skalaareja. Kaikki skalaarit eivät ole lukumääriä, sori siitä.)

### 13V. Kalevalan kieliasun koonnut? (5)

- Merkitysvihje: koko vihje
- Kätkö
- `ELIAS` (Lönnrot)

### 14V. Viljakiihkoinen kärsimyskertomus? (9,6)

- `(9,6)` tarkoittaa kahta sanaa peräkkäin kirjoitettuna
- Merkitysvihje: `kärsimyskertomus`
- Meta-merkitysvihje: tämä on pääsiäispiilosana
- Anagrammi
  - `Viljakiihkoinen`
- `HILJAINENVIIKKO`

### 17V. Luulin putkea funktion syötteeksi! (5)

- Merkitysvihje: `funktion syötteeksi`
- Kätkö
- `INPUT`

### 18V. Lutherin kirja on raskasta luettavaa! Olen ihan poikki! –sotatieteiden maisteri Uuras Saarnivaara (9)

- Yleistietoa: Uuras Saarnivaara ei ole sotatieteiden maisteri
  - Päätelmä: loppuosa kuulunee piilovihjeeseen
- Merkitysvihje: `Lutherin kirja`
- Jaotelma
  - `poikki` -> `KATKI`
  - `sotatieteiden maisteri` -> `SM`
  - `Uuras Saarnivaara` -> `US`
- `KATKISMUS` (Katekismuksen vanhahtava kirjoitusasu. Suomessa tunnetuimmat katekismukset lienevät Lutherin kirjoittamat Vähä katekismus ja Iso katekismus).

### 21V. Kansainvälinen @ teho-osasto 9 Ruotsissa esittää kiertoja. (9)

- Merkitysvihje: `esittää kiertoja`
- Jaotelma
  - `Kansainvälinen` -> `KV`
  - `@` -> `AT`
  - `teho-osasto` -> `ER`
  - `9 Ruotsissa` -> `NIO`
- `KVATERNIO` (Paras tapa esittää rotaatioita eli kiertoja tietokonegrafiikassa. Myös mielenkiintoinen matemaattinen olio.)

### 22V. Kielletty kuten pääsiäisen vietto tai kiharampi tukka? (5)

- Merkitysvihje: `Kielletty kuten pääsiäisen vietto`
  - Etenkin `Kielletty`
  - Tarkennuksena pääsiäisen vietto, josta voi päätellä ketä kielto koskee
- Kätkö
- `HARAM` (Arabiaksi 'kielletty'. Ainakin osa Islamin suuntauksista opettaa Isan (Jeesus) nousseen taivaaseen kuolematta. Pääsiäinen on siis kristillisenä Jeesuksen kuoleman ja ylösnousemuksen juhlana vääräoppinen ja sen viettäminen kielletty.)

### 23V. Ihannetulos: ruotsin kruunu, sanoo PC. (6)

- Merkitysvihje: `PC`
- Jaotelma
  - `Ihannetulos` -> `PAR` (golfissa)
  - `ruotsin kruunu` -> `SEK`
- `PARSEK` (Tähtitieteellinen mitta, lyhennetään pc. Kirjainkoko sivuutetaan.)

### 24V. Sunnuntai, käänteinen keskiviikko, torstai. Pohjoinen vetreys palailee. (7)

- Tyyppivihje: `palailee`
- Merkitysvihje: `vetreys`
- Jaotelma takaperin
  - `Sunnuntai` -> `SU`
  - `käänteinen keskiviikko` -> `EK`
  - `torstai` -> `TO`
  - `Pohjoinen` -> `N`
- `NOTKEUS`


## PYSTYSUORAAN

### 1P. Jeesuksen puhuma kohottava raamatunjae maratoonareille: Luuk. 14:28-30. (6)

- Raamatunkohta ei liity vihjeeseen, mutta on Jeesuksen puhuma ja sopisi maratoonareille.
  > Jos joku teistä aikoo rakentaa tornin, niin kai hän ensin istuutuu arvioimaan kustannuksia nähdäkseen, onko hänellä varoja rakentaa se valmiiksi. Muuten voi käydä niin, että hän laskee perustuksen mutta joutuu jättämään työn kesken. Silloin kaikki, jotka tämän näkevät, alkavat pilkata häntä: 'On siinäkin mies! Alkoi rakentaa, mutta kesken se jäi.'
- Merkitysvihje: `Jeesuksen puhuma`
- Kätkö
- `ARAMEA` (Jeesuksen äidinkieli)

### 2P. Ruoka nousee ylös. Onpa noro kurja virus. (6)

- Tyyppivihje: `nousee`
- Merkitysvihje: `virus`
- Kätkö takaperin
- `KORONA`

### 3P. Kaivajalisko: Pohjois-Afrikan vähemmistökansalaisen haisinäätä. (15)

- Merkitysvihje: `Kaivajalisko`
- Jaotelma + muunnos
  - `Pohjois-Afrikan vähemmistökansalaisen` -> `BERBERIN`
  - `haisinäätä` -> `SKINKKI` (haisunäätä on skunkki, molemmissa sama muunnos u->i)
- `BERBERINSKINKKI` (Terraarioissa suosittu kaivajalisko. Tämä oli valitettavan kaukaa haettu sana, mutta laadintateknisistä syistä ainoa sopiva.)

### 4P. Nuts! Onni peilailee oikealta ja vasemmalta: olen kiihkokas uros! (10,5)

- `(10,5)`: kaksi sanaa
- Merkitysvihje: `kiihkokas uros`
- Tyyppivihje: `peilailee oikealta ja vasemmalta`
- Puolipalindromi (!)
  - luetaan vihjeen mukaisesti ensin oikealta, sitten vasemmalta
  - luettava kohta: `Nuts! Onni`
- `INNOSTUNUTSONNI`

### 5P. Suolaista on, ei se vire millään palaudu. (8)

- Merkitysvihje: `Suolaista`
- Tyyppivihje: `palaudu`
- Kätkö takaperin
- `MERIVESI`

### 6P. Annapa Nesbø ystävällisesti (ick!) ilotikku... (8)

- Merkitysvihje: `ilotikku`
- Jaotelma
  - `Nesbø` -> `JO`
  - `ystävällisesti` -> `YST`
  - `(ick!)` -> `ICK`
- `JOYSTICK` (90-luvulla vakiintunut lempinimi 'ilotikku' lienee harrastajilla muistissa)

### 7P. Loju tyrmässä! Mallasjuomanko luulet olevan SARS-CoV-2:n tuottama? (12)

- Merkitysvihje: `SARS-CoV-2:n tuottama`
- Jaotelma
  - `Loju tyrmässä` -> `VIRU`
  - `Mallasjuomanko` -> `SAHDINKO`
- `VIRUSAHDINKO` (jonka keskellä tehtävä on laadittu)

### 9P. Ylös, ylös, suon lintu pieni, historiallinen ihme! (12)

- Merkitysvihje: `historiallinen ihme`
- Jaotelma
  - `Ylös` -> `YLÖS`
  - `ylös, suon` -> `NOUS` (kirjoitetaan 'suon' ylöspäin eli takaperin)
  - `lintu` -> `EMU`
  - `pieni` -> `S`
- `YLÖSNOUSEMUS`

### 15P. Heilupa avatun pullon kanssa kylillä, loppuu enteikkäät alut siihen. (8)

- Merkitysvihje: `enteikkäät alut`
- Kätkö
- `LUPAAVAT`

### 16P. Nöyrä pyyntö: saisinko illan teeksi rooibosta? (8)

- Merkitysvihje: `Nöyrä pyyntö`
- Kätkö
- `ANTEEKSI`

### 19P. Aamuisin hotaisen yökkäillen kaurapuuroa. (6)

- Merkitysvihje: koko vihje
- Kätkö
- `INHOTA`

### 20P. Kauppa käy, ja sekä Zuckerbergin Mark että Bizoksen Jeff on tyytyväisiä. (6)

- Merkitysvihje: `Kauppa`
- Kätkö
- `MARKET`

{{< /hints >}}
